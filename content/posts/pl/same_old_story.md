---
title: "To wciaz ta sama, stara, historia"
date: 2023-02-07T17:28:00+02:00
mastodonId: "109825295757896454"
---

![Dooley Wilson, Ingrid Bergman i Humphrey Bogart w kadrze z klasycznego filmu pt. Cassablanca](/casablanca.jpg)

Nie wiem czy pamiętam jeszcze, ileż to razy próbowałem reanimować tego bloga. Ostatni raz, kiedy udało mi się napisać cokolwiek użytecznego, to prawdopodobnie okolice roku 2008.

Ciągle mam te stare blogi zachowane. Przynajmniej kilka z nich. Niestety, nie zda się to na zbyt wiele, ponieważ używałem naonczas silników blogowych -- czy to Wordpress-opodobnych, czy moich własnych -- i o ile zachowałem kod i szablony, to zapomniałem wyeksportować baz danych. I tak oto, zostały mi się wydmuszki pisanek. Sam wygląd, bez środka.

W roku 2017 odkryłem [Generatory Statycznych Stron](https://gohugo.io/), i zmieniły one moje podejście kompletnie. Przede wszystkim, ponieważ używanie popularnych silników blogowych, a Wordpressa w szczególności, to jak zostawienie otwartych [drzwi frontowych](https://www.computerworld.pl/slownik/termin/50488/Honeypot.html). Fakt, że nie musiałem już rozkręcać żadnej bazy danych, a z wprowadzeniem [GitHub Pages](https://pages.github.com) koszty utrzymania strony spadły do zera, też jest nie bez znaczenia. Natomiast największym plusem ze wszystkich jest to, że mam pełną, działającą i odporną na upływ czasu, kopię mojego bloga. Gdybym tylko dalej pisał coś innego niż powitalne posty :) 

Mam wielką nadzieję, że tym razem będzie lepiej :)